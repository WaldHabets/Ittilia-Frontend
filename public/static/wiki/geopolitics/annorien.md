---
name: Annoriën
population: -
banner: banner_annoria.png
authors: Wald Habets
---

⚒ Hier wordt nog aan gewerkt ⚒

Voor de langste tijd in de geschiedenis van Ittilia is het zuidelijke deel van de Avondlanden een gebied van strijd, oorlog en geweld. Het bestond uit kleine stadsstaten geregeerd door clans en of gildes, vaak met een machtige magiër als hun leider. Elke groep had een honger voor meer macht. Lokale heersers werden vermoord en vervangen zodra deze enige vorm van zwakte vertoonde. Voor de inwoners was het niet ongewoon dat het leiderschap van de ene op de andere dag zou veranderen.
				
Deze vetes speelde zich meestal af op hogere niveaus, tussen de gildes en de clans, onafhankelijk van het gewone volk. Toch werd het volk vaak onderdrukt, en gedwongen om bij te dragen aan de ondernemingen van hun huidige heersers. Omdat al deze staten relatief klein waren en geen echte staande legers hadden, was er een groot belangen voor deze magiërs en krijgsheren om zelf zo krachtig mogelijk te worden.

Om deze reden begonnen velen hun kennis uit te breiden naar het bovennatuurlijke. Degenen die dat niet deden, werden meestal omgebracht. De wapenwedloop in de magie leidde tot de opkomst van veel machtige magiërs. Maar naarmate de behoefte aan hogere magie toenam, konden minder mensen het bijbenen. Langzaam begon een klein aantal gilden de bovenhand te krijgen en te regeren over grotere regio's. 

De lokale conflicten moesten echter plaats maken voor samenwerking toen het [Koninkrijk van Tír](/wiki/geopolitics/koninkrijk-van-tir) interresse begon te tonen in de zuidelijke Avondlanden. 


## Politieke Structuur

Het huidige Annoriën bestaat uit negen kanselarijen. Een kanselarij regeert over één deel van het land, en stelt hier hun eigen weten op. Aan het hoofd van de kanselarij staat de Aartskanselier, deze Aartskanselier is de gildemeester van de huidige regerende gilde. De andere kanseliers die de kanselarij opmaken kunnen wel of niet tot deze gilde behoren, soms zijn ze onafhankelijk of zelfs verbonden tot een andere rijk. Meestal behoren ze echter tot de regerende gilde of zijn het gildemeesters van belangrijke of machtige gilden uit de regio, zoals de postgilde, karavaangilden, handelsgilden of ambachtsgilden.

De machthebbende gilde kan tot eender welke vorm behoren, maar ze heeft altijd krachtige gilden met een militaire structuur, waarbij een machtige magiër of druïde aan het hoofd staat. Hoewel steden vaak een eigen garnizoen hebben, is het staande leger van een kanselarij gewoonlijk de gilde die aan de macht is.

Annoriën kent geen verkiezingen, de Aartskanselier wisselt enkel wanneer deze afstapt of sterft. De machthebbende gilde wisselt enkel wanneer ze van de troon wordt geslagen door een nieuwe gilde. Naar traditie zijn inwendige conflicten in Annoriën dus nog veelvoudig aanwezig. Gilden smeden bondgenootschappen en zijn continue in conflict met andere gilden, machthebbend of niet.

### De Kanselarijen

Annoriën telt negen kanselarijen. Elke kanselarij is vernoemd naar haar hoofdstad. Ze worden samen met hun machthebbende gilden hieronder opgelijst.

|Kanselarij|Machthebbende Gilde|Aartskanselier|
|---|---|---|
|Kanselarij van Joltir| |Cristina Hartman|
|Kanselarij van Lierendal|Emir Clan|Emir Bahroet|
|Kanselarij van Helstrad|Helstrad Syndicaat| |
|Kanselarij van Lûndal|Dagma Gilde|[Hemera Alderwitch](/wiki/people/hemera-alderwitch)|
|Kanselarij van Infohli| | |
|Kanselarij van Belgrond| |Salazar "Reuzendoder" Nettan|
|Kanselarij van Neerdhur|Witte Oog|Halzad Firghander|
|Kanselarij van Dazûm| | |
|Kanselarij van Westfront| |Peter Bobkikker|


### De Cirkel van Magiërs

Kanselarijen en gilden besturen echter slechts een deel van Annoriën. De hoogste staatsstructuur van het land is de Cirkel van Magiërs. Deze raad bestaad uit de Aartskanselieren van elke kanselarij en is gezeteld in [Dûne](/wiki/cities/dune). Het doel van de Cirkel van Magiërs is om een verenigd front te geven naar buitenlandse kwesties en zaken die Annoriën als een geheel bedrijgen. Ze houden zich zelden bezig met binnenlandse zaken, en laten dit over aan de individuele kanselarijen. Ze komen echter regelmatig samen om te bespreken of een kwestie een gezamelijke aandacht vergt, meestal is het antwoord nee.

